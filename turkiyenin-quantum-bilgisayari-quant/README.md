<strong>Türkiye'nin ilk kuantum bilgisayarı "Quantum Computer of TOBB ETÜ"</strong>, <a href="https://www.etu.edu.tr/tr" title="TOBB Ekonomi ve Teknoloji Üniversitesi"> TOBB Ekonomi ve Teknoloji Üniversitesi</a>,<a href="https://tubitak.gov.tr/tr" title="TÜBİTAK"> TÜBİTAK</a>, <a href="https://www.aselsan.com/tr" title="Aselsan">ASELSAN</a> ve Savunma Sanayi Başkanlığı'nın ortak çalışmalarıyla 21 Kasım 2024, perşembe günü tüm dünyaya tanıtımı yapıldı.

TOBB ETÜ Teknoloji Merkezi'nde gerçekleşen tanıtıma bizzat Cumhurbaşkanı Yardımcısı Cevdet Yılmaz da katılım sağladı.

Etkinlikteki önemli isimlerden, Savunma Sanayi Başkanı Haluk Gürgön 2035 yılında kuantum teknolojilerinin pazar büyüklüğünün 2 trilyon dolara ulaşmasının beklendiğini söyledi.

----

### Peki Kuantum Bilgisayar Nedir ?

<strong>Kuantum bilgisayar</strong>, klasik bilgisayarların aksine bilgiyi kuantum fiziği prensiplerine dayalı olarak işleyen, son derece güçlü ve yenilikçi bir bilgisayar türüdür. Klasik bilgisayarlar veriyi bitler ile işlerken, kuantum bilgisayarlar veriyi qubit adı verilen birimlerle işler. Qubit'ler, hem 0 hem de 1 durumunda aynı anda bulunabilen süperpozisyon özelliği sayesinde, çok daha karmaşık işlemleri aynı anda gerçekleştirebilir.

-----

![bit-vs-qbit](https://raw.githubusercontent.com/hypecode-tech/blogs/main/turkiyenin-quantum-bilgisayari-quant/bit-vs-qbit.webp)

---

### Kuantum Bilgisayarın Avantajları

1. **Hız ve Verimlilik**:

    <strong>Kuantum bilgisayarlar</strong>, özellikle çok büyük veri kümeleri ve karmaşık problemler için klasik bilgisayarlardan çok daha hızlıdır. Özellikle şifreleme, yapay zeka ve bilimsel simülasyonlar gibi alanlarda quantum bilgisayarlar devrim yaratabilir.


2. **Paralel İşlem Yapabilme**:

    <strong>Qubit</strong>'lerin süperpozisyon ve dolanıklık özellikleri, aynı anda birçok olasılığı değerlendirme yeteneği sağlar. Bu durum, quantum bilgisayar teknolojisini, günümüzdeki en karmaşık problemlerin bile üstesinden gelebilecek bir araç haline getirir.

----


### Muantum Bilgisayarlar Hangi Alanlarda Kullanılır?

- Kriptografi: Geleneksel şifreleme yöntemlerini kırabilir ve daha güvenli şifreleme algoritmaları geliştirebilir.

- Yapay Zeka ve Makine Öğrenimi: Çok büyük veri kümelerini kısa sürede işleyebilir.

- Kimya ve İlaç Keşfi: Moleküler yapıların simülasyonu için quantum bilgisayarlar kullanılabilir.

- Finans: Risk analizi ve portföy optimizasyonu gibi işlemleri hızla gerçekleştirebilir.

----

### Kuantum Bilgisayar Teknolojisinin Geleceği

<strong>Kuantum bilgisayarlar</strong> hala gelişim aşamasında olsa da, teknoloji devleri (Google, IBM, Microsoft) ve araştırma merkezleri bu alana büyük yatırımlar yapmaktadır. <strong>Kuantum bilgisayarların</strong> gelişimi, yakın gelecekte bilgisayar teknolojisini kökten değiştireceği şühpesiz bir gerçektir.

Gelişen teknoloji ile birlikte mevcut bilgisayarların yerini alacak olan <strong>kuantum bilgisayarlar</strong> insanlığın her alanınında rutin veya rutin olmayan her işi çok ciddi anlamda kolaylaştıracak, işlem hacmini daha iyi ölçeklendirebilecek ve daha fazla iş yükü karşılayabilecek.

Güzel ülkemiz Türkiye'ninde, <b>Türk Yüzyılında</b> böylesi güzel gelişmelere imza atması tüm Türk milleti adına gurur ve ilham vericidir.

